# math 3 exam
math 3 exam is irrelevant actually. it was  bragging story, cant remember anything vulnarable.

# Physics 1 Exam Story

спомням си как се готвих за първият си изпит в уверситета. беше 10-ти януари 2004-та година, нямаше сняг във Варна, бях в стаята си в апартамента на родителите ми. опитвах се да чета и заспивах. Очите ми течаха от напрежение да задържа внимание върху скучната и суха теория. Спомням си как отидох при нашите в съседната стая и им казах с пресилена трагедия "Главният герой умря! Чета физика 1-ва част и главния герой умря." Всички се посмяхме и се върнах да се боря с проблема си - как да накарам формулите да ми говорят. Нашите ми имаха доверие, никога не са ме притискали да уча и резултатите ми бяха прилични, но и нямаше как да ми помогнат.
Притеснявах се че ако не се справя с изпита приятелският ми кръг от 5-6 състудента ще ме отлъчат рано или късно - в моите представи те се справяха много добре на контролни и със задачите и трябваше да държа високо ниво на умения резултати, за да заслужавам да съм в тяхната среда. Изразът че с каквито хора се събираш такъв ставаш, работи и в двете посоки - и нагоре и надолу. 
Докато висях над учебника с течащи очи и се чудех изведнъж открих че трябва да не чета само текста, но и формулите като понятия и взаимоотношения на понятия. Имаше подобрение в подхода ми и излязох от отчаянието си, че нямам шанс да се справя. 

В деня на изпита очаквах да ме скъсат. Падна ни се добър вариант с въпроси за кинетична енергия. При проверката на задачата обаче доцента ми каза че не съм дал верният отговор. Бяха напълно сигурен в логиката и формулите си и казах че трябва да е нещо малко. Прегледахме подробностите и се оказа че поради късогледство не съм преписал едната стойност правилно от тебеширената черна дъска. Вместо 3 съм преписал 8. 
Но не само се оправдавах. Изтъкнах аргумента, че ето тук долу имам буквено решение. Преди да заменя буквите с числа всичко беше правилно. И доцента се съгласи че буквеното решение е много по-важно от числата накрая, понеже както в програмирането, формулата винаги ще работи правилно, без значение какви числа или параметри подадем на функцията. 

Ето затова трябва да мислим алгоритмите абстрактно и да четем изразите като понятия от света, които си взаимодействат. По този начин разказвам и на учениците си, как да превръщат всяко понятие към нещо което могат да си представят на практика. 


# AST Exam Story

Края на втори курс, лятото на 2005-та година. Помня как ходих да гледам националите по волейбол срещу Куба в спортна зала. И понеже си запазих хубаво място 2ч преди началото на мача си взех учебника по аналогова схемотехника и опитвах да чета нещо на седалката. Типичният студент, който се разхожда с материали за четене из града. 
Спомням си и как това беше първият изпит, по който ме скъсаха и ходих на поправителен. Много досадно и напрегнато усещане имах понеже трябва да чета още няколко дни, когато колегите ми състуденти вече бяха се отпуснали и ходеха на плаж по цял ден. 
Аналоговата схемотехника ми беше трудна най-вече поради причината че е аналогова. Всяка променлива може да има безкрай стойности. За разлика от Цифровата схемотехника където всичко е единици и нули и има ясна строга логика която може да се проследи от край до край. В АСТ всичко плава навсякъде и се усеща като неопределен облак. 
В тази история дори не мога да ви кажа нещо което да си вземете. Взех изпита на късмет, падна ми се подходящ въпрос по който бях подготвен и си реших задачите. И до днес си спомням как със свито сърце си търсех резултата на един списък залепен пред вратата на изпитната зала 2 часа след края на изпита, и как възкликнах невярващото "А!" което отекна в целия коридор. Ясно ви е че просто се надявах да си взема изпита. На листа пишеше добър 4!
Първата ми мисъл беше че не може да е вярно, има грешка с тая оценка. А дори имах приличен резултат, повече от тройка по милост. Влязох в залата при доцента за да впише оценката ми в книжката ми и казах невярващо че отвън пише че имам добър. Имах чувството че само заради неувереността ми ще ми намали оценката. Човека се престори на равнодушен и потвърди. Бях на седмото небе от облекчение и щастие през следващите няколко часа!
Ако не желаете и вие да се надявате на късмета при тегленето на въпроси и ако не искате да губите седмици от времето си пред неефективно взиране в учебници и общи лекции, свържете се с мен за уроци по програмиране, в които ще попълня пропуските в разбирането ви за материята. 

# coursework stories

имах истински проблем само с дипломната си работа. Беше ми много интересно да си напиша приложение за чат и разговори. Но да напиша документацията си беше битка. 
спомням си как на 10ти септември седнах да работя и вече нямах време за отлагане. срока за предаване беше в понеделник сутринта, а аз седнах в петък вечер да пиша. Забележете че беше септември, срока за предаване беше юни и не можах да го спазя, даже трябваше да подам молба за отлагане в секретариата на факултета по електроника. Цели три месеца не ми се занимаваше с досадата да пиша нещо което не ми е интересно, при условие че кода и приложението вече работеше.
към 01ч през нощта ми си казах че съм изморен. Искаше ми се да се откажа, бях на 10та страница от 60 и нямаше изгледи да се справя за три дни. 
И изведнъж си спомних как много нощи съм играл starcraft:broodwar мисии въпреки умората. Спомних си че всъщност мога да действам и да правя неща до късно. Просто не ми беше интересно да си пиша скучната теория на дипломната работа. Но този път нямах време за отлагане и реших да впрегна умението си да работя по цяла нощ. 
По-късно осъзнах че това се нарича прехвърляне на умения и е ценно мета-умение. 
Писах три дни и нощи. Заради моменти като този не пия кафе - исках тялото ми да няма нечувствителност към кофеина и когато ми трябва да може да ме удари. Направих си голяма чаша черно кафе без захар и пийвах от време на време. Надух и рок музика на слушалките и живата музика също ми помогна да имам настроение. Този трик с жива енергична музика по време на скучни задачи използвам и до днес. Не помня нищо от тези три дни. Не знам дали и колко раздвижвания съм правил, определено съм правил нощни хапвания на храна, просто знам че се заинатих да го приключа това и после бях пред канцеларията на факултета. 
В края на краищата направих дипломната, разпечатах я и я предадох в последния момент в понеделник сутринта и отидох на работата си като Java програмист. Срам ме е да си призная че очите ми се затваряха цял и ден и поспах не малко пред монитора в онзи понеделник през септември. 
След време ми се обади рецензента ми и ме попита защо така не съм се постарал за тая дипломна. Личеше си че е написана насила и през през пръсти и се съгласих с него, нямаше какво да кажа. измънках нещо и продължихме нататък. Даже не знаех че мога да я пиша с шрифт 14, и я бях направил със шрифт 12. Оказа се че ги гледат и като обем страници, освен всичко друго. Може би не е трябвало да разчитам само на себе си а е трябвало да си поговоря с дипломния си ръководител, как аджеба се оформя една дипломна работа като за предаване. Но пуста младежка самонадеяност.
В друга история ще ви разкажа как се подготвих за защитата си на дипломната работа, знаейки от опит че презентирам много много слабо.


# Защита на дипломна работа

Ще ви разкажа как защитих уверено и спокойно дипломната си работа в техническия университет.
През април в трети курс участвах в студентска научна сесия. Бях си направил приложение за чат и бях намерил проблеми които ми беше интересно да реша. Бяха ме изкушили и с това че има парична награда за най-добрите работи и реших да участвам. 
Направих си ppt презентация и отидох да разкажа какво съм направил. 
Докато си правих презентацията на ръка слайд по слайд се замислих какво ли ще говоря. Но нямаше за какво да се притеснявам - аз съм си писал кода на приложението, слайдовете се редуват в логичен ред, няма какво да мисля какво ще говоря, ще си карам по ред и то ще си дойде. 
Толкова срам ме хвана от мен самия докато говорих пред комисията!
Нямах сценична треска, просто бях неподготвен и се чудех кои думи да подбера на всеки слайд. говорех и преобяснявах по два-три пъти всяко нещо. Направиха ми забележка за времето. Все пак показах всички слайдове. Това че трябва да бързам, можете да си представите как ми се отрази на и без това обърканата мисъл. 
Направиха ми забележка че слайдовете ми са изцяло на английски, а сме в България. Мислех си че ще е готино, но на комисията не ѝ допадна никак. 
Много много бях разочарован от себе си. 
Отново не бях говорил с никого как се оформят документи и презентации. Не е срамно да попитате и да покажете че не знаете нещо, ако го направите със спокоен тон хората ще ви помогнат. 
И до ден днешен когато мой ученик и курсист ме попита за нещо което не знам, спокойно казвам че не го знам или не го помня и споделям от къде ще проверя. По-важно е да знаем как да учим, а не да знаем всичко. 

Да се върнем на презентацията на личен проект. Наближи защитата на дипломната ми работа. Докато си правих презентацията за нея си спомних за провала в студентската научна сесия преди година и нещо. Реших че няма да вляза изпълня шегата "15 минути срам и после цял живот инженер!".
Помислих как да направя симулация на напрежението което ще изпитвам докато говоря пред хора. И си пуснах микрофона да се записвам докато говоря. Помнех от преди че в момента в който натисна бутона запис и безпокойството ми се покачва. Използвах го и си говорех на компютъра няколко часа. Започнах да усещам как думите започнаха да се подреждат и да вървят гладко в главата ми. Случвало ли ви се е да кажете нещо оригинално докато мислите варианти с приятели, да ви кажат Я, това беше добро, повтори го, и вие да не можете да го повторите? Този проблем си го избегнах като пуснах записа и когато имаше нещо яко, превъртах записа и си запомнях яките реплики много внимателно. 
Записвах от 10 вечерта до 2 през нощта. Но в един момент вече видях че се получава много добра сплав между заучени реплики които звучат добре и свободно лееща се реч която знае за какво говори, на кое да наблегне и кое да прескочи и импровизира на момента, но много по-подготвено. 
Открих че най-добрата импровизация е подготвената импровизация. 
На следващия ден се получи дори още по-добре от най-добрата ми версия вкъщи. Бях спокоен и импровизиращ, дори и да забравя някоя част не се смущавах и знаех че ще мога да я допълня по-късно в представянето или да я добавя по време на дискусията за защита. Опитаха се да ме заклещят с неудобен въпрос и се измъкнах като казах че грешната си информация съм научил от тях. Опита на този доцент да ме пържи спря до там и след това нямах проблеми с останалите въпроси. 
По-късно когато трябваше да подготвям дипломната си защита на английски в Германия използвах абсолютно същия метод. За първата си презентация по роботика пред деца отново използвах този метод да си я изговоря изцяло сам вкъщи.
Така че да си добър в говоренето се става като говориш много!