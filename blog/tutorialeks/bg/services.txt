Какви услуги предлагаме в ТуториАлекс

Започнах с идеята да помагам на хора да се научат на програмиране и да могат да си вземат изпити в университет или в SoftUni. Но после се усетих че това, което ми е интересно е да помагам на хората да си постигнат целите и мечтите. Мога да им помагам с неща, които аз самият съм правил.

Дипломна работа
Моята дипломна работа беше да си напиша приложение за чат и обаждания между множество участници на Java. Беше ми нужно за да си обеняме големи файлове с приятели и по ICQ и Skype ставаше бавно. Това приложение правеше директна peer-to-peer връзка между двамата и файловете минаваха максимално бързо, без обработка от централен сървър. После за дипломна работа добавих линейно предсказващо кодиране чрез библиотеката speex и си добавих и гласови обаждания.  

Курсова работа
Винаги ще има студенти със затруднения в писането на курсовата си работа. Мога да ви помогна. Нямам намерение да ви напиша курсовата вместо вас, но ще ви помогна в процеса на планирането, разбиването на малки, лесни за писане части и съчетаването на тези части в обща архитектура. 


Приложение за телефон
На връх нова година 2016-та Мира ми говори много интересни неща за мен и за мои близки, само като гледа едни числа в една таблица. Много се впечатлих и я гледах няколко часа как говори и на други хора. Във влака по пътя към вкъщи си написах на Python на телефона чернова на код за приложение за нумерология. После открих и библиотеката kivy и си написах цялостно приложение за android. 
Ако желаете да си направите простичко приложение за android на пайтън, мога да ви съдействам в процеса. 

Как да използвате AI инструменти
През пролетта на 2025 същият приятел, от първата статия в блога, ми подхвърли репликата "добре де, защо не си напишеш приложение за нова игра на дартс". Знаейки колко време се пише не ми се занимаваше изобщо. Но после си спомних за новините за развойни среди IDE-та с вграден AI, от типа на Cursor и Lovable. Реших да опитам и да науча как се пише код с помощта на изкуствен интелект, който знае целия ти код в проекта, без да му пращаш парчета код, както в chatGPT. След 10 дни имах цялостно приложение за дартс с уникалната функция да има повторения на игрите, за да можеш да преживееш отново, това което се е случило по-рано и да разказваш как си се чувствал в онзи момент и какви мисли са ти минавали през главата. 
Дори наскоро седнах и подобрих статистиките да са за четири периода, за да може да се наблюдава как се развива играча. 
Ако желаете да се научите как да използвате ефективно инструменти с изкуствен интелект за писане на код, пишете ми за безплатен разговор.


Майнкрафт плъгини на Java 
В периода 2013-2016та бях админ на майнкрафт сървъра на Robopartans. Първо си направих простичък bukkit plugin за да може да играем със собствени скинове. 
По-късно се оказа, че най-новата версия на майнкрафт сървъра не върви със стари версии на плъгините които ползвах и седнах и си ги обнових на ръка, за да не чакам програмистите им да се наканят. 
Направих си и малък недовършен плъгин който да стори мрежа от метро тунели под земята, но не го довърших. 
Нека всеки, който има желание да си направи minecraft plugin да ми пише и да поговорим дали мога да му съдействам. 

Простички ботове за автоматизации
Огромен почитател съм на autoPy и няколко пъти в живота си съм писал ботове които кликат по екрана и събират ресурси в игри докато си мия зъбите или докато спя. Два такива бяха един xp bot за minecraft, които цяла нощ биеше зомбита във ферма и периодично хапваше храна, за да не губи живот геройчето. 
После пък си написах някакъв бот който цяла нощ да клика в twitch, за да получа някакъв дроп за годишнина на старкрафт 2. Всякакви web-страници могат да се фармят, стига да знаем какво търсим на тях.

Ботът ми, треньор по старкрафт ми е любимият бот. 
На пайтън събрах код който ми следи клавиатурата и ми се кара ако не си правя работници и сгради. И ако много се заплесна даже ми гаси екрана, за да ме накаже. 

Ако желаете да минете под радара на анти-бот системите в някоя игра, пишете ми, за да видим дали мога да ви помогна. Бях си направил и бот за Heroes of the Storm, който играе с други 9 бота цяла нощ, за да си събера 10000 злато, за да си купя героя Tyrael. Купих си го и се оказа че не ми допада като стил на игра.

Програмисти, които искат да усвоят техники за работа като TDD или git 

Ако се готвите за интервю за работа и желаете да покажете умения по писане на unit tests или че умеете да използвате git, звъннете ми за да видим дали мога да наградя уменията ви. 