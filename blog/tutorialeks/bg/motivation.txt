Как се появи идеята за ТуториАлекс частни уроци по програмиране

Вече 15 години преподавам програмиране под всякакви форми на деца. Много ми харесва да им дам някоя толкова интересна задача, че да подскачат от вълнение и да нямат търпение да започнат работа, за да я видят решена. Успявам да запаля желанието на децата да задават въпроси и да имат желание да измислят решението на предизвикателна за тях задача.  
Предимно съм използвал роботи за целта, но до ден днешен си спомням първият си урок по пайтън, тогава беше още Python 2, в който описах на 12г деца че ще направим мултиплеър игра на не се сърди човече с 8 играчи, толкова деца имаше в залата тогава. Така завладяващо им го поднесох че в един момент Вилиям не издържа и каза, "е хайде да започваме вече!"

Това лято започнах да помагам на приятелката си да решава задачите си в SoftUni и да учи JavaScript. Оказа се, че видео лекциите не са ѝ достатъчно ясни и подробни, имаше нужда от допълнителни разяснения. Няколко пъти ми благодари колко търпеливо, подробно и ясно ѝ разяснявам нещата. В друг момент пък се оказа, че съм ѝ обяснил разликата между for in и for of много по-ясно отколкото chatGPT. 

През есента тя покани своята приятелка Поли също да учи JavaScript. И двете желаят да повишат уменията си и да работят като програмисти. Един ден Поли се блъскаше със задача за for цикли, докато си почивах. Подсказах ѝ нещо. След малко се оказа че ѝ помагам да си изясни как работи цялата програма, защото някъде по пътя беше пропуснала или забравила детайли, какво се случва в компютъра и програмата, когато се изпълнява кода. След час и половина имахме голям напредък и Поли ми сподели, колко е впечатлена от търпението ми и колко е удовлетворена че е имала време да си навърже всички неща, които се случват в обща цялостна картинка. 

По-късно през пролетта майка на ученичка в Robopartans ме попита дали мога да давам частни уроци по Python, за голямата ѝ дъщеря, която завършва университет. Много ми беше приятно в първия час с Криси, където трябваше да си говорим за обектно ориентирано програмиране в пайтън. За да направя задачата интересна за нея я разпитах какви интереси има и един от тях беше тенисът. 
Направихме абстрактен базов клас Спорт и метод добави точка с имплементация "точки +1". После направихме наследяващ клас Волейбол, който не прави нищо ново. За наследяващият клас Тенис обаче методът добави точка не трябва да добавя 1, а 15 точки наведнъж (опростено казано). 

Един ден приятел ме, чу да давам заключителни насоки на приятелката си, преди да я оставя да се справи самостоятелно с предизвикателна задача. Похвали ме че имам добър педагогически подход и тогава ми хрумна, че всъщност е така. Имам наработен чудесен подход и усет, имам уменията да пиша код за приложения, и мога помагам на хора които имат нужда да разберат програмирането в дълбочина, така че да си вземат изпит, да напишат курсова или дипломна работа, или да повишат квалификацията си. 
И реших за рожденият си ден да си подаря свой онлайн бизнес, който да помага на студенти и учащи да постигнат целите си и същевременно да изградят умения и навици за самостоятелна работа. 

Винаги с моите ученици съм работил за умения за самостоятелност и дълготрайни знания. Начинът, който реших да използвам в онлайн работата си е да мотивирам участника да реши самостоятелно домашното си преди следващата сесия. По този начин ще е работил, ще е помислил и ще има практически опит преди следващата ни среща. И двамата ще знаем че материалът е усвоен на ниво приложени умения и ще можем да продължим напред или да попълним незнанията. Бонусът от това е че чрез работа по домашното курсистът ще си спести време в онлайн урокът с мен, и за награда от моя страна ще му намаля таксата за часа с 33%, една трета от цената. На мен ще ми е още по-приятно да напредваме по материала и да си говорим за интересни теми като обектно ориентирано програмиране или пък за структури от данни. 

Това беше и вторият ми подход в ценообразуването: за колкото по-интересни теми си говорим, толкова по-евтини стават уроците на час. 